Viviamo in un mondo spesso fatto di vane costruzioni, continue distrazioni che ci fanno allontanare da ciò che veramente conta: l’essenziale. 
Purtroppo ormai è insolito trovare persone che oltre a vedere oltre, superano il confine tra “prima” e “dopo” e vanno oltre. 
Questa rarità va riconosciuta e io voglio essere il tipo di persona che la ricerca e la persegue. 
La fiducia che è stata riposta nei miei confronti, la speranza, che ha permesso di superare tutti gli ostacoli della strada, non è vana. 
Sono una persona che toglie tanto, ma che tanto offre, un po’ come la vita. 
Ho riflettuto anche sull’importanza di prendersi cura delle persone che hanno fatto tanto per me: questo mestiere non è facile, così gratuito e libero. È giusto che non tutti lo facciano, ma quei pochi che vanno oltre, loro sì che devo tenerli bene a mente. 
Il senso di gratitudine è un’emozione profonda, perché mostra il senso dell’esistenza.
Un’esistenza fatta di cose semplici, ma uniche nella loro piccolezza. <<Siate grati, sempre, per qualsiasi cosa e scoprirete come questa sensazione sia in grado di trasformarvi la vita. Inizierete a circondarvi di persone, esperienze che vi faranno dire “ne è valsa la pena”. >>
I sacrifici passati, questo presente e quelli futuri mi hanno permesso di avere accanto una persona che così tanto mi ha dato, da poter dire “ne è valsa la pena”. 
L’istinto umano di volersi circondare di quantità più di qualità e la mia empatia che spesso mi cattura in mondi diversi dai miei, mi fa sbandare ad ogni ostacolo, a volte mi blocca. Io, però, ho chiara qual è la strada che voglio percorrere e “anche un viaggio di 1000 miglia inizia con il primo passo”. 
Questo è un passo verso la luce, cui vado molto fiera. 
Avere la certezza di fare un passo, sapendo che dall’altra parte se ne farà un altro è qualcosa che mi è mancato nella vita. 
Non voglio perdere chi mi fa sentire di appartenere al mondo che vorrei. 
Essere grati è semplice. 
