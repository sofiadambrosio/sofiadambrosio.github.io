---
title: Leopin
---

# Leopin

Il piccolo Leopin 
Un biglietto di sola andata per la terra del Tutto, dell’Essenza. 
Il piccolo Leopin,bambino prodigio, non può che salire. 
Il treno è privo di scritte,sporco, da fuori non è possibile capire cosa ci sia dentro. Forse per questo non sale nessuno, ad eccezione di qualche bambino o anziano. 
Leopin sale sul penultimo vagone, ultimo posto, lato destro, sedile vicino al finestrino. Seppure pochi sono i suoi compagni di viaggio, lui preferisce rimanere in disparte, più per paura di disturbare che di incrociare qualche sguardo. 
Allora si avvicina al posto prefigurato, lancia sguardi fulminei a destra a sinistra, si assicura di non essere al centro dell’attenzione, sistema le borse sul portabagagli con inaspettata fretta e veemenza, e poi cerca invano di sedersi comodo: non ci riesce. Allaccia la cintura, si gira e rigira, niente da fare. Ogni posizione gli risulta scomoda: è un viaggio lungo e importante, vuole iniziarlo nel modo giusto, ma è come se non riuscisse a trovare il suo posto. 
Nel frattempo il treno è partito, dopo dieci minuti buoni di agitazione convulsa si accontenta della sua sistemazione. Arriva il capotreno per chiedere il biglietto, è una donna, foular rosso, divisa azzurro,blu, mascherina FFp2. Leopin si igenizza le mani, leggermente impanicato, non si aspettava già di incontrare qualcuno. Porge il biglietto, ma poco prima che la donna continuasse il suo lavoro, chiede gentilmente che ore sono. Le 19 circa, risponde la capotreno. Chiedo scusa per l’insistenza, ma vorrei sapere con esattezza che ore sono, altrimenti non le avrei posto L domanda, controbatte Leopin. Le 19.01 caro piccolo Leopin. La donna dunque prosegue i controlli al vagone successivo. 
Il sole delle 19.01 riscalda il suo viso e circonda i suoi occhi verdi e le ciglia folte di una luce sottile, ma magica. 
Leopin sarà pure piccolo, ma la sua mente sfreccia piu veloce del treno. È tranquillo, riservato, ma la rapidità con cui apprende spesso lo travolge, lo supera, addirittura. Viene allora catturato in un vortice che spazza via tutto ciò che c’è intorno. 
Sullo stesso vagone c’è un’anziana, seduta sul lato sinistro, perfettamente a metà. Ogni tanto si gira e vede Leopin, gli pare così agitato, irrequieto, un’anima in pena direbbe lei. 
È notte e il viaggio del piccolo Leopin ricorda le note del notturno 13 di Chopin. Una partenza tranquilla, serena,quasi senza pensieri, con un ritmo regolare, poi ad un tratto i tasti si fermano, giusto il tempo di un respiro e la melodia cambia in maniera improvvisa, si fa frenetica, dal ritmo incalzante, dai toni rabbiosi, una rabbia senza cagione, senza scopo, eppur si tanto forte. Poi torna come prima, note amabili, sempre quelle, a tratti banali. Eppure la “canzone” null altro è che scontata. 
L’altalena della vita è fatta di una nessuna centomila oscillazioni, ora periodiche, ora smorzate, ora forzate. Usualmente è un andirivieni talmente regolare da far paura, ad alcuni rilassa, ad altri annoia. Ci sono persone poi che scelgono di arrotolare le corde, aspettare un secondo e poi lasciarsi travolgere dal turbinio di emozioni che l’attrezzo procura loro. C’è alle volte bisogno di questo per riprendere, dandosi una spinta maggiore, per guardare in alto e pensare: sto toccando il cielo. 
Leopin è un visionario, la forza propulsiva della curiosità lo porta a cercare l’essenziale, quello che è invisibile agli occhi. “Non si vede bene che con il cuore” sono parole che il piccolo Leopin sente dentro, le ha sempre avute, anche se nessuno lo sa. Un’altra compagna di viaggio è la solitudine, un po’ fredda, ma in compenso non disturba mai. Fin da subito Leopin si è confrontato con la sterminante consapevolezza della  solitudine dei numeri primi, eppure mai, neanche per un secondo si è dimenticato del bisogno di amare. Amare se stesso, amare gli altri, amare ogni singolo atomo. Nonostante ciò non sa come fare, da dove partire, vorrebbe trasmettere la sua passione, il suo fuoco a qualsiasi omuncolo si aggiri per strada. Ha bisogno di amare, ma ha bisogno di un amore che gli rallenti il battito, piuttosto che accelerarlo. Un amore lieve, silenzioso, come quando la corda della chitarra vibra sulle dita e risuona la sua nota preferita. Un amore tutto così, da cantare. 
Il piccolo Leopin è alla ricerca delle risposte, le risposte che possano svelargli il senso dell’esistenza, o forse dell’essenza. 
Ecco però che se si guardasse alle domande che il piccolo Leopin si fa, allora forse si penserebbe che quello non è il treno giusto per lui. 
Infatti lui non possiede semplicemente talento, ma ha inquietudine, e da lì bisogna cominciare. 
